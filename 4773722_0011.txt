uum libri Ciceronis, quibus philosophiam Graecorum Latine illustravit, non
so m ubertate rerum, sed etiam sermonis elegantia eorum, qui legunt, animos
mirifice tenere ac delectare possint, tum insignem et doctrinae copiam et splen-
dorem verborum in illo opere miramur, quo naturam rei publicae persecutus
est. Habet enim illam a Graecis doctoribus, quorum si non plurimi, tamen
multi eadem de re scripserunt. Qui si reliquis in artibus, quibus operam de—
derunt, miram quandam rerum omnium cognitionem ac divinum ingenium prae-
stiterunt, civilem doctrinam usque adeo coluerunt, ut qui partem eJus nunc
tradant, praecepta eorum aut repetere plane aut imitari saltem videan-
tur. Quod qui factum sit, mirari non licet. Namque in toto terrarum orbe
nullus unquam populus fuit, in quo tot civitates suas quaeque leges atque in-
stituta habuerint, quot olim in Graecia floruerunt, Asia, Italia, Sicilia aliisque
terris, in quas colonos Graeci deduxerant. Atque in plerisque earum deinceps
illam mutationem factam videmus, qua, regno sublato, primum optimates accepe-
runt imperium, quod nonnunquam in paucorum degeneravit dominationem, dein
omnis potestas in populum translata est, donec is tanta sibi indulsit impotentia,
ut ex maxima rerum perturbatione tyrannis oriretur. Erant vero civitates non
paucae, quae summam rerum partim regi concessissent, partim nobilibus reli—
quissent, partim ita populo tribuissent, ut et gradus essent dignitatis nec liber-
tatis quisquam expers haberetur. Quae quidem conversiones rerum publicarum
cum eodem nec modo fierent neque tempore, Graeci singula civitatium genera
inter se facillime comparare potuerunt, quotiescunque earum naturam perspi-
cere ac laudes et vitia intelligere sunt conati. Accessit, quod non solum
mercatores eorum ad omnes barbarorum gentes commearunt, quae habebant
aliquam rei publicae formam, sed alii etiam terras alienas atque remotas peti-
verunt, in quihus animos studiis vel erudire vel etiam delectare possent. ln
quibus itineribus mores atque instituta incolarum summa industria cognoscebant.
Itaque omnes Graeci, doctrina civili paullatim eruditi, mature de rebus publicis
prudentius Judicarunt, quam sapientissimi nunc hominum nostrorum facere so-
lent, ne reliquos commemoremus, in quibus nescias levitatem magis an impu—
dentem stultitiam mirere, qua de statu civitatis aut in angulis personent aut
publice audeant declamare. Docti vero, cum in civitatium naturam inquirerent,
in quacunque disputationis parte tantam varietatem exemplorum habebant et
copiam, quanta post nusquam est terrarum suppeditata. Namque illa civitaS,
quam Plato arbitratu suo exstruere nec ad vitae similitudinem adducere voluit,
egregia hujus usus ostendit indicia, quo homines, rebus publicis administrandis
dediti, saepius, quam principes philosophorum excellere solent. Aristoteles
autem instituta centum quinquaginta octo urbium singulari libro descripsit (Diogen.
Laert. V. 1, 27); idem alio scripto varia civitatium genera illustravit, ibid.

Quae cum singula diligenter cognovisset, de hac arte disputans neque ullum

